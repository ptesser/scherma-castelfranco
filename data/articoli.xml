<?xml version="1.0" encoding="UTF-8"?>
<?xml-stylesheet type="text/xsl" href="articoli.xsl" ?>

<ts:testi xmlns:xs="http://www.w3.org/2001/XMLSchema-instance" xmlns="http://www.articoli.com" xs:schemaLocation="http://www.articoli.com articoli.xsd"  xmlns:ts="http://www.articoli.com">
	<articolo>
		<luogo>Udine</luogo>
		<data>2014-02-08</data>
		<titolo>AI CAMPIONATI ITALIANI CADETTI E GIOVANI 2014 LA SCHERMA CASTELFRANCO VENETO E’ PROTAGONISTA ASSOLUTA NELLA SPADA FEMMINILE PRIMA CON ELEONORA DE MARCHI (CLASSE ’98) VICECAMPIONESSA ITALIANA E BEATRICE CAGNIN (CLASSE ’99) MEDAGLIA DI BRONZO NELLA CATEGORIA TRIENNALE DELLE CADETTE!</titolo>
		<img src="../img/gare/udine-08.02.2014.jpg" alt="L'immagine mostra le due atlete premiate"/>
		<paragrafo>Nei giorni 7, 8 e 9 Febbraio si sono svolti al Palaindoor di Udine i Campionati Italiani Cadetti e Giovani (<span lang="en">Under</span>-17 e <span lang="en">Under</span>-20) per le specialità del Fioretto, della Sciabola e della Spada. In questa competizione, alla quale ci si doveva qualificare in base a due prove di accesso, hanno potuto prendere parte i primi trentasei atleti – per arma - della classifica nazionale generale, pertanto già essersi qualificati rappresentava un buon traguardo! Di tutti gli<abbr title="Under">U</abbr>-17 ed <abbr title="Under">U</abbr>-20 del Circolo Scherma Castelfranco Veneto A.S.D. che hanno tentato di arrivare a questo primo traguardo gli unici ad esservi riusciti sono stati: Beatrice Cagnin, Eleonora De Marchi e Ludovica Favarotto (la prima classe ’99 e pertanto al primo anno di militanza in questa fascia; le altre due sue compagne di sala entrambe classe 1998!) sia come Cadette che come Giovani (nelle Cadette il Circolo Scherma Castelfranco Veneto è stata l’unica società – assieme alle Polizia di Stato di Roma – ad avere tre atlete nelle prime trentasei in Italia; addirittura nelle Giovani la prima assoluta sempre con le stesse bravissime tre spadiste!); Lorenzo Lucidi e Riccardo Macchion invece si erano qualificati per la gara Giovani <span lang="en">Under</span>-20. Ma vediamo come si è dipanata la giornata di gara. Alle 11,45 hanno preso il via i sei gironi da sei tiratrici che avrebbero determinato le prime trentadue spadiste che sarebbero entrate nella seconda e decisiva fase della gara: l’Eliminazione Diretta. Solita partenza “a razzo” per De Marchi che – nonostante una sconfitta a quattro – entrava in Diretta col dorsale numero quattro; con due sconfitte ed aliquota quasi uguale troviamo la Cagnin e la Favarotto rispettivamente ottava e nona! Prima vittima della giornata è stata la “sfortunata” Favarotto che con la Pistoiese Irene Biagioni - dopo una bellissima rimonta – sul quattordici pari, ha visto la sua punta schizzare via dal bersaglio avversario e con lei la possibilità di raggiungere la zona podio. Sempre più confortanti segnali arrivano comunque dalla nostra teutonica spadista castellana! Le nostre altre due atlete continuavano invece la loro marcia trionfale con una serie di incontri da manuale, che permettevano ad entrambe di arrivare in semifinale. Qui, a causa dell’abbinamento che deriva dall’inizio dell’Eliminazione Diretta, le due spadiste si sono dovute affrontare proprio in semifinale per giocarsi l’accesso alla finalissima, e qui la maggiore determinazione ed esperienza della De Marchi le hanno fatto avere la meglio sulla compagna di sala che si è vista stoppare sul comunque buonissimo terzo scalino del podio col punteggio di 10-15. Nella finalissima contro la forte torinese dell’Isef Alessandra Bozza la De Marchi – dopo un inizio al fulmicotone che aveva inebetito l’avversaria – si è vista pian piano rintuzzare il gap ottenuto nella prima parte di incontro, e anche complice un “dubbio” arbitraggio – da tutti, esperti e non,  sottolineato – la comunque eccellente Eleonora De marchi si fermava sul secondo gradino del podio col risicato punteggio di 13-15. A tenere compagnia alla Cagnin sul terzo gradino invece c’era la forlivese Sara Billi, sconfitta in semifinale proprio dalla Bozza. Il giorno seguente i primi a salire sulle pedane del bel Palaindoor di Udine sono stati i Giovani (<span lang="en">Under</span>-20) della Spada Maschile. I nostri due portacolori erano Lorenzo Lucidi (presente malgrado una brutta forma influenzale lo abbia fermato per tutta la settimana prima della gara precludendogli così la possibilità di allenarsi al meglio!) e Riccardo Macchion. Ottima la partenza di Macchion che, con quattro vittorie ed una sconfitta a 4 nel Girone di qualificazione, entrava in Diretta come numero quattro assoluto! Meno bene Lucidi che faticava a “far girare” le gambe e non riusciva pertanto a far altro che vincere un incontro ma – per differenza stoccate – era l’ultimo degli spadisti in gara che acquisiva il diritto di poter accedere all’Eliminazione Diretta. Qui, come si può ben comprendere, il suo primo incontro è stato contro un atleta molto più alto di lui nella classifica che ha eliminato il nostro comunque lodevole schermidore con relativa facilità. Altra storia invece per Macchion che nei sedicesimi riusciva ad avere la meglio sul genovese delle Pompilio Jacopo Musso col punteggio di 15-12; negli ottavi di finale incappava purtroppo in uno dei probabili finalisti, il ferrarese Villani, che fermava il nostro bravo Riccardo nel tabellone degli ottavi di finale consentendogli in ogni caso di raggiungere una lodevole nona posizione assoluta nel ranking nazionale <span lang="en">Under</span>-20! Nel primo pomeriggio, nella gara destinata alle Giovani <span lang="en">Under</span>-20 di Spada femminile si ripresentavano le nostre tre inossidabili Beatrice Cagnin, Eleonora De Marchi e Ludovica Favarotto tutte e tre pronte a voler bissare e, se del caso, anche migliorare la già buonissima performance del giorno prima! Dopo il consueto Girone all’Italiana a cinque stoccate per determinare la classifica individuale di accesso alla fase dell’Eliminazione Diretta la De Marchi, con tutte vittorie accedeva a questo secondo Tabellone come numero tre assoluto; la Cagnin, con tre vittorie e due sconfitte aveva il dorsale tredici, mentre la Favarotto con due vittorie e tre sconfitte il numero venticinque. Nell’Eliminazione Diretta la prima a cadere è stata la Favarotto nei sedicesimi di finale, ad opera della bergamasca Baroli. Cagnin e De Marchi invece continuavano la loro marcia verso le zone alte della classifica approdando entrambe nei quarti di finale: qui la prima riusciva ad avere la meglio della fortissima azzurrina <span lang="en">Under</span>-20 Roberta Marzani della Bergamasca Creberg solo alla priorità dopo un incontro tiratissimo fino all’ultimo secondo (9-8 il punteggio in favore della castellana); la De Marchi – probabilmente anche un po’ troppo affaticata dagli incontri precedenti, sommati all’entusiasmante prestazione del giorno prima! – partiva molto bene contro la forte torinese Bozza, che però, durante i tre tempi dell’assalto, riusciva a recuperare e fermare la nostra sempre brava Eleonora nei quarti di finale. La Cagnin invece, ringalluzzita dal bel <span lang="en">match</span> contro la Marzani, andava in semifinale a scontrarsi contro la ventenne siciliana Giulia Signorelli e la lasciava “per strada” con l’eloquente <span lang="en">score</span> di 15-6 salendo così in pedana per l’ultimo importantissimo incontro di questa sua seconda giornata di gare contro uno dei “mostri sacri” dell’attuale panorama nazionale ed anche internazionale della spada femminile <span lang="en">Under</span>-20: la sicula – in forza alle fiamme Oro Roma – Alberta Santuccio, reduce da una strepitosa vittoria in Coppa del Mondo <span lang="en">Under</span>-20 solo alcuni giorni prima. La nostra giovanissima spadista (classe ‘99) ha cercato con tutti i suoi mezzi di opporre una marcata resistenza agli attacchi dell’avversaria, ma la troppa esperienza legata anche ad una superiore “fisicità” della Santuccio non hanno permesso alla Cagnin molto, lasciando a Beatrice solo la soddisfazione di aver impegnato per tutta la durata dei tre tempi la brava avversaria. La comprova è il punteggio di 13-9 con cui è terminato l’assalto! A corollario di questi due giorni di vare va ricordato che il Circolo Scherma Castelfranco Veneto nella categoria Giovani di Spada Femminile è risultata la prima Società asoluta in Italia come numero di iscritte a questa gara (tre spadoste fra le prime trentasei nella classifica Nazionale <span lang="en">Under</span>-20), e la prima a pari merito con le Fiamme Oro Roma nella gara del giorno precedente, sempre con le stesse tre bravissime schermitrici!!! Complimenti da tutti!
		</paragrafo>
	</articolo>

	<articolo>
		<luogo>Chiavari (GE)</luogo>
		<data>2014-02-04</data>
		<titolo>ECCELLENTI NOTIZIE AI GIOCHI DEL MEDITERRANEO <span lang="en">UNDER</span> 17 E <span lang="en">UNDER</span> 20 L’INDOMITA BEATRICE CAGNIN NELLE CADETTE <abbr title="Under">U</abbr>-17 SPADA CONQUISTA UN’OTTIMA MEDAGLIA D’ARGENTO ED E’ ANCHE L’UNICA ITALIANA A SALIRE SUL PODIO!
		</titolo>
		<img src="../img/gare/chiavari-25.01.2014.jpg" alt="le quattro atlete premiate"/>
		<paragrafo>Dal 24 al 26 Gennaio la Scherma Chiavari ha organizzato, con sapiente maestria, i Giochi del Mediterraneo 2014 per le categorie <span lang="en">Under</span>-17 e <span lang="en">Under</span>-20 alle sei armi (Fioretto, Sciabola e Spada maschile e femminile). Alla manifestazione hanno preso parte tutti, o quasi, i paesi affacciantisi sul Mare Nostrum, più qualche altra nazione “limitrofa” come Ungheria e Serbia. Non affollatissimo il parterre delle spadiste, che malgrado il parvo numero faceva intendere una qualità tutt’altro che scarsa! Irene Biagioni, Beatrice Cagnin ed Alice Cassano le tre italiane che rappresentavano il nostro Paese in questa gara. Partite bene tutte e tre, con addirittura Biagioni e Cagnin nelle prime posizioni di classifica dopo il Girone all’italiana utile all’ottenimento del numero di dorsale individuale per entrare nella fase dell’Eliminazione Diretta, la prima a fermarsi – anche per disturbi fisici ad una gamba – è stata la Cassano. Biagioni e Cagnin approdavano ai quarti di finale e qui la seconda vittima è stata la Biagioni, sconfitta col punteggio di 13-15 dalla ungherese Nagy che a sua volta subirà lo stop sulla terza piazza del podio proprio dalla nostra bravissima Beatrice Cagnin, dopo uno scontro al cardiopalma vinto dalla spadista castellana col  punteggio di 11-10! Nella finalissima la Cagnin è incappata su un’altra fortissima atleta ungherese, Nelli Ladanyi, che purtroppo non ha mai permesso – con la sua tecnica - alla nostra Beatrice di potersi esprimere come poco prima aveva fatto. Il risultato finale di 15-9 fa capire lo spessore tecnico-tattico della vincitrice! Da considerare, al di là del risultato, la favorevole esperienza che la nostra atleta ha portato a casa in vista dei suoi prossimi importanti impegni di stagione.
		</paragrafo>
	</articolo>

	<articolo>
		<luogo>Goeteborg (Svezia)</luogo>
		<data>2014-02-01</data>
		<titolo>A <span lang="se">GÖTEBORG</span>ELEONORA DE MARCHI SI RIPROPONE AI VERTICI DELLE CLASSIFICHE INTERNAZIONALI CHIUDENDO QUESTA PROVA DEL CIRCUITO EUROPEO <span lang="en">UNDER</span>-17, UNICA ITALIANA NELLE PRIME OTTO FINALISTE, CON UN’OTTIMA TERZA PIAZZA FINALE!
		</titolo>
		<img src="../img/gare/goteborg-01.02.2014.jpg" alt="L'immagine mostra i quattro atleti premiati"/>
		<paragrafo>Sabato 1 Febbraio a <span lang="se">Göteborg</span> (Svezia) si è svolta una delle numerose prove del Circuito Europeo <span lang="en">Under</span>-17 della stagione 2013/2014 per la specialità della Spada Femminile. Centoquarantanove tra le migliori spadiste al mondo dell’ <abbr title="Under">U</abbr>-17 ( qui riunite in vista dei prossimi campionati Mondiali, utilizzando questo Torneo come banco prova per “aggiustamenti” tecnico-tattici!!!) hanno incrociato i ferri per ottenere un ennesimo utile risultato utile alla personale classifica internazionale. Una delle rappresentanti l’Italia oltre alla città di Castelfranco Veneto era la onnipresente Eleonora De Marchi (classe ’98) determinata come non mai a far risonare la propria voce! Come sempre eccellente la sua partenza che la vedeva approdare alla famigerata seconda fase di gara, quella dell’Eliminazione Diretta, col numero 8 di dorsale a riconferma dell’ottimo girone di qualificazione poco prima terminato – essendone uscita con tutte vittorie-! Una volta iniziata la marcia verso la zona alta della classifica, la brava spadista del Circolo Scherma Castelfranco Veneto di diritto si trovava già nel Tabellone dei trentaduesimi di finale. Da qui, ingranata la sua marcia fatta di incontrovertibili vittorie ( quasi tutte a otto stoccate subìte o poche di più!) arrivava così alla finale a otto dove ogni volta si possono vedere le migliori atlete della giornata che si sfidano “all’ultima botta” per poter giungere a podio! E anche qui, per nulla intimorita dalle contendenti, la De Marchi ha dato una volta ancora saggio della sua ormai consolidata tecnica oltrechè di una sicurezza in pedana degne di schermitrici ben più “navigate” di lei! Sbarazzatasi così della tedesca <span lang="de">Treud-Gösser</span> col punteggio di 15-9 nei quarti di finale, “inciampava” nella coriacea statunitense <span lang="en">Catherine Nixon</span> che sconfiggeva la nostra Eleonora col risicato punteggio di 15-13, a riprova della difficoltà anche per l’americana (anche più vecchia di lei) di poter avere la meglio sull’avversaria! La <span lang="en">Nixon</span> poi vincerà questo torneo su un’altra “difficile” cliente del panorama giovanile mondiale: la mastodontica francese <span lang="fr">Fanny Depanian</span>, anche qui lottando non poco ed il punteggio al termine dei nove minuti di <span lang="en">match</span> di 10-9 sta ad indicare la difficoltà dell’incontro! Sul terzo gradino del podio a fare compagnia alla De Marchi un’altra francese, <span lang="fr">Elsa Guillon</span>.Il giorno dopo Eleonora De Marchi, non paga della sua prestazione, ha voluto anche cimentarsi nella gara di Spada Femminile del Circuito <span lang="en">Under</span>-20 di Coppa del Mondo, sempre in programma a <span lang="se">Göteborg</span>, ma - sicuramente anche a causa della stanchezza accumulata il giorno prima – non ha potuto esprimersi al meglio, ed è stata fermata nei trentaduesimi di finale. Queste ennesime sue sperienze non faranno altro che far crescere ulteriormente la nostra spadista proprio in vista dei suoi prossimi Campionati Italiani, sia Cadetti che Giovani, di Udine!
		</paragrafo>
	</articolo>

	<articolo>
		<luogo>Moedling (Austria)</luogo>
		<data>2014-01-24</data>
		<titolo>A <span lang="de">MÖDLING</span> ELEONORA DE MARCHI (CLASSE ’98) E’ OTTIMA SESTA IN COPPA DEL MONDO <span lang="en">UNDER</span>-20! </titolo>
		<img />
		<paragrafo>Sono sempre degne di nota ed elogio le prestazioni della nostra “Azzurrina” Eleonora De Marchi che, non paga dei successi fin qui raccolti nella sua seppur giovane carriera in Nazionale Giovanile Cadette, sta iniziando anche a scalare le classifiche della categoria superiore di Coppa del Mondo, cioè  l’ <span lang="en">Under</span>-20! Lo scorso fine settimana ( 18 e 19 Gennaio) nel bel Palasport di <span lang="de">Mödling</span>, città nei paraggi di Vienna in Austria, 150 spadiste della categoria <abbr title="Under">U</abbr>-20 si sono sfidate per la conquista di punti preziosi in vista dei rispettivi impegni con Europei e poi Mondiali di categoria. Buona la sua partenza dopo il girone di qualificazione che le permetteva così di trovare subito una via, nel Tabellone di Eliminazione diretta, che le permettesse di esprimere al meglio la propria tecnica contro avversarie  provenienti alle più lontane terre dei continenti. Ecco che così, assalto dopo assalto la nostra eccellente Eleonora vedeva avvicinarsi la zona altissima della classifica e proprio grazie ad una serie di incontri da manuale, riusciva ad entrare nel tabellone die quarti di finale. Qui si è trovata opposta alla forte francese <span lang="fr">Amelie Awong</span> che, per altro, non ha minimamente impressionato la nostra De Marchi– malgrado essere lei quattro anni più vecchia! – e a dimostrazione di tale fatto testimonia il punteggio ( 15-14 ) risicato con cui la transalpina è riuscita a sconfiggere l’italiana. Per la cronaca questa gara è stata vinta da una „amica“ oltrechè compagna di nazionale della De Marchi e precisamente la bergamasca Roberta Marzani della Creberg che ha avuto la meglio in finale sulla polacca <span lang="pl">Zamachowska</span>.
		</paragrafo>
	</articolo>

	<articolo>
		<luogo>Collecchio (PR)</luogo>
		<data>2014-01-18</data>
		<titolo>NELLA SECONDA PROVA DEL TRITTICO CAMPIONATO INTERREGIONALE <abbr title="Under">U</abbr>-14 DI SPADA, IZABELA MAZZOLA (ANNO 2000) NELLA CATEGORIA BIENNALE ALLIEVE SVETTA SU TUTTE BATTENDO IN UNA FINALE AL CARDIOPALMA (15-14 AL TERMINE DEL <span lang="en">MATCH</span>) LA FORTISSIMA ERRARESE EMILIA ROSSATTI!
		</titolo>
		<img src="../img/gare/collecchio-18.01.2014.jpg" alt="L'immagine mostra i quattro atleti premiati"/>
		<paragrafo>A Collecchio (PR)  nei giorni 18 e 19 Gennaio si è svolta la seconda delle tre prove valide per il Campionato Interregionale <abbr title="Under">U</abbr>-14 nella specialità della Spada. Come ormai ci hanno abituati i nostri bravi schermidori, anche qui come in altre occasioni, hanno voluto cimentarsi contro coetanei delle quattro regioni ( Triveneto ed Emilia Romagna) formanti appartenenti alla zona Nord-Est, per testare il loro grado di preparazione in vista dei prossimi importanti appuntamenti rappresentati dalle seconde prove Nazionali di categoria ( <span lang="fr">Gran Prix</span> Nazionali ) ed in fine dai rispettivi Campionati Regionali ed Italiani. Il sabato ha visto salire sulle pedane del PalaCollecchio la Categoria biennale accorpata delle Allieve/Ragazze (anni 2000/2001, gara affollata con 76 iscritte) con Izabela Mazzola come unica portacolori del Circolo Scherma Castelfranco Veneto A.S.D. La nostra eclettica schermitrice ha voluto iniziare il nuovo anno mettendo subito in chiaro le proprie intenzioni: infatti già dopo il Girone all’Italiana per ottenere la qualifica alla seconda fase di gara, quella dell’Eliminazione Diretta, con solo undici stoccate subite e trenta date entrava in questa parte della competizione come numero tre della classifica provvisoria! Da qui inanellava una serie di successi contro avversarie che poco potevano contro la nostra eccellente spadista, che mietendo via via vittime si portava nella zona calda rappresentata dalla finale a otto per il primo posto. Così nei quarti di finale sconfiggeva la trevigiana delle Lame Spinelli per 15-11; nella semifinale sconfiggeva col risicato punteggio di 15-14 una delle altre fortissime pretendenti al primo gradino del podio, la ferrarese della Bernardi scherma Marta Lombardi, e così andava a giocarsi la finalissima proprio contro la compagna di sala della Lombardi, Emilia Rossatti, anche lei “cavalla di gran razza”! In questo <span lang="en">match</span> decisivo non si è mai vista una netta supremazia da parte di una piuttosto che dell’altra e addirittura la Mazzola ha dovuto rimontare, poi si è fatta raggiungere ed infine sul 14 pari ha tirato fuori dal suo cilindro una delle mosse che solo in questi frangenti riesce a compiere, lasciando l’avversaria con un palmo di naso proprio sul filo di lana! Meritatissima perciò questa vittoria che le darà sicuramente una sferzata di sicurezza ed energia per i prossimi suoi appuntamenti agonistici di stagione! Il secondo torneo che ha preso il via sabato è stato quello delle Giovanissime (anno 2002, 25 le partecipanti) con Eleonora Santi che si schierava con i migliori intenti di ben figurare, dimostrando così di essere in costante ascesa come approccio alle competizioni sia sotto l’aspetto della sicurezza personale che della determinazione in gara! E da par suo non si smentiva: dopo il girone di qualificazione alla Diretta era numero uno provvisorio della gara! Entrava di diritto negli ottavi dove, senza troppe difficoltà, si sbarazzava della riminese Mauri (10-3); nei quarti di finale incappava, purtroppo, (la Santi nel girone l’aveva trovata e l’aveva “spazzolata” con l’eloquente punteggio di 5-1 in suo favore) ancora sulla numero uno della classifica nazionale di categoria, la forlivese Alice Franchini, che dopo la precedente sconfitta nella prima parte di torneo, ha sicuramente “preso le misure” sulla nostra brava Eleonora, non permettendole di esprimersi come poco prima aveva invece fatto. Il punteggio di 8-3 per la forlivese ne è la dimostrazione. Quindi la quinta piazza finale per la Santi deve essere solo letta come stimolo per fare ciò che la sua avversaria poco prima aveva messo in atto: lèggere la tecnica ed applicare le giuste mosse! Brava Eleonora! Per la cronaca la gara veniva vinta dalla Franchini sulla padovana del CUS Alessia Ruggero col punteggio di 5-3. La domenica mattina alle 8,30 prendeva il via la parte di gara da sempre più affollata: quella degli Allievi/Ragazzi ( categoria biennale 2000/2001, 88 partecipanti). E anche qui la Scherma Castelfranco era rappresentata da Nicola Barbesin, Federico Dal Zuffo e Lorenzo Fornaseri. Buona la partenza dei tre con Dal Zuffo addirittura undicesimo dopo il Girone di qualificazione alla fase dell’Eliminazione Diretta, e con Barbesin e Fornaseri solo un poco più arretrati. In virtù di tale loro posizione entravano di diritto nel tabellone dei trentaduesimi e qui, il primo a cadere – purtroppo per una sola stoccata ! – è stato Barbesin ad opera del mestrino Puccini. Seconda vittima castellana della gara e stato Lorenzo Fornaseri (che comunque, considerando che si è avvicinato alla Scherma da pochissimo tempo e nonostante ciò applicandosi con grande passione!) che si è arreso all’imolese Montroni (uno dei finalisti del torneo). Stessa sorte nello stesso tabellone è capitata a Dal Zuffo che poco ha potuto opporre al ravennate Ercolani (atleta che lui soffre più dal punto di vista psicologico che meramente tattico-tecnico!). Poco da dire quindi sulla loro prestazione del giorno. Questo torneo è stato vinto dal bravissimo ravennate Greco sul forlivese Fabbri per 11-8. Penultima categoria in gara è stata quella delle Bambine (anno 2003, 27 partecipanti). In questo torneo hanno incrociato le spade Gaia Basso ed Angelika Mazzola come nostre portacolori. Buona partenza per entrambe con la Mazzola che subiva una sola sconfitta nel Girone, ugualmente bene la Basso anche se subiva due sconfitte (numero 4 la Mazzola e numero 9 la Basso  come dorsale di accesso alla Diretta). Per entrambe accesso di diritto nel tabellone degli ottavi di finale. Qui sconfiggendo le rispettive contendenti arrivavano all’ottimo Tabellone dei quarti di Finale! Purtroppo la loro corsa finiva qui in quanto la Basso cercava di opporre tutto il suo sapere a colei che poi vincerà la manifestazione, la brava ravennate Sophia Stella ( ne è dimostrazione il punteggio di 10-7!); la Mazzola inciampava invece sulla modenese Togni che riusciva ad avere la meglio anche se con sole due stoccate di vantaggio (10-8 finale). Come scritto pocanzi la Stella vinceva questa parte di gara sulla triestina Cherubini col punteggio di 9-4. E come ultimo atto di questa due giorni di scherma sono scesi in pedana i Giovanissimi con Nicolò Bonaga come rappresentante della Scherma Castelfranco. Anche lui, come tutti i suoi compagni di Sala che lo avevano preceduto nelle altre gare, usciva dal Girone di qualificazione col numero 4 di dorsale ( tutte vittorie, 25 stoccate date, solo sette ricevute!); accedeva al Tabellone dei sedicesimi di finale di diritto e da qui iniziava a mietere vittime in pedana! Tutto procedeva liscio fino al tabellone dei quarti di finale dove incappava sul lughese (RA) carta che lo sconfiggeva col risicato punteggio di 10-8, ma permettendo comunque al nostro bravo Nicolò di attestarsi sull’ ottima sesta posizione finale di gara, gara che andava ad appannaggio del ferrarese Pigò sul forlivese Remondini col punteggio di 7-6. Ottima uscita, quindi, quella degli atleti castellani che la prossima settimana saranno impegnati nella seconda prova Interregionale <abbr title="Under">U</abbr>-14 di Fioretto a Mestre, in quello che è stato per anni l’olimpo del fioretto in campo olimpico!
		</paragrafo>
	</articolo>

	<articolo>
		<luogo>Arricia (RM)</luogo>
		<data>2014-01-11</data>
		<titolo>SECONDA PROVA GIOVANI DI SPADA: ECCELLENTE TERZO POSTO DI LORENZO LUCIDI NEI MASCHI E ALTRETTANTO BUONISSIMA PRESTAZIONE DI BEATRICE CAGNIN (OTTAVA) NELLE DONNE!</titolo>
		<img src="../img/gare/ariccia-11.01.2014.jpg" alt="i quattro atleti premiati"/>
		<paragrafo>Ad Ariccia (<abbr title="Roma">RM</abbr>) nei giorni 11 e 12 Gennaio si è disputata la seconda delle due prove della categoria esannale dei Giovani ( nati dal 1999 al 1994 compresi), gara che permetteva agli atleti, i quali per merito di classifica vi potevano prendere parte, di giocarsi la qualificazione ai prossimi Campionati Italiani Giovani che si terranno ad Udine all’inizio di Febbraio. Si deve far presente ai lettori che in questo Torneo oltre alla categoria triennale Giovani (’96, ’95, ’94) che di diritto si poteva iscrivere, vengono aggiunti il trenta per cento degli atleti dell’altra categoria triennale inferiore di età, quella dei Cadetti ( ’99, ’98, ’97) che hanno potuto qualificarsi a queste gare grazie alla loro posizione di classifica ottenuta dopo le proprie prove Nazionali di categoria. Il sabato mattina i primi a salire sulle pedane del PalaAriccia sono stati gli spadisti (sempre folto numero, 305 per la precisione!) e la Scherma Castelfranco era presente a questa importante manifestazione con ben 6 atleti, ecco i nomi: Pietro Battocchio, Andrea Cenedese, Jacopo Guidolin, Lorenzo Lucidi, Riccardo Macchion, Francesco Meggetto. Considerando l’elevato livello della manifestazione – malgrado tutti gli spadisti castellani abbiano cercato di mettere in luce ogni tipo di tecnica per ottenere un risultato tale da permettere loro di andare avanti – dopo il Girone all’Italiana per qualificarsi alla seconda fase, quella dell’Eliminazione Diretta, solo Lorenzo Lucidi e Riccardo Macchion superavano bene questo primo scoglio, tutti gli altri si dovevano purtroppo fermare non avendo ottenuto un numero sufficiente di vittorie. I nostri due bravi spadisti iniziavano così la scalata verso la zona alta della classifica, eliminando via via anche atleti quotati che avevano accumulato esperienze internazionali, ma che nulla in quel giorno potevano opporre contro la baldanza e la determinazione dei nostri due castellani. Da qui i nostri due “superstiti” iniziavano la loro cavalcata verso la cima della classifica, sbarazzandosi – in taluni casi anche con una certa “supremazia” - via via dei vari contendenti che gli si paravano innanzi! Così, passo dopo passo alla fine di questa estenuante giornata arrivavano entrambi agli ottavi di finale e qui la lotta si faceva veramente dura! Il primo a capitolare è stato Macchion che contro il torinese Enrico Bergamini – spadista che è nel giro della Nazionale già da tempo – poco ha potuto e forse anche a causa della stanchezza che nel nostro si faceva sentire, si è dovuto arrendere all’avversario meglio preparato e fresco di lui. Il punteggio finale di 15-8 non rende merito comunque al lavoro che il nostro spadista castellano sta continuamente perfezionando in Sala Scherma! Va altresì detto che in ogni caso grazie al dodicesimo posto di questa gara e al buon piazzamento della precedente prova Giovani Macchion ha potuto staccare il suo pass per i prossimi Campionati Italiani di categoria <span lang="en">Under</span>-20 che si disputeranno a Udine il prossimo Febbraio. Lucidi invece continuava la sua marcia trionfale verso il podio sbarazzandosi senza difficoltà negli ottavi del genovese Falcone e nei quarti, con più risicato punteggio (15-13) del forte ferrarese Villani. Ringalluzzito dall’essere finalmente approdato nella zona podio Lucidi ha provato con tutte le sue forze di opporsi ad uno dei papabili vincitori della gara – il bergamasco della Società Creberg, Andreana – e a dire il vero nei primi due dei tre tempi regolamentari aveva sempre mantenuto un buon vantaggio! Nella terza frazione, complice sicuramente anche la fatica per una giornata così lunga di gara, Andreana riusciva a rimontare e a superare di due sole stoccate il nostro spadista, che comunque veniva giustamente ripagato con uno splendido terzo posto finale assieme al forlivese Efrosinin. La finalissima andava ad appannaggio del fortissimo pisano Gabriele Cimini della Società Di Ciolo che si “sbarazzava” di Andreana con l’eloquente punteggio di 15-7. La domenica con la gara femminile (anche qui numeri alti con 218 spadiste) le cose, per la Scherma Castelfranco Veneto, partivano decisamente meglio in quanto delle sette ragazze partecipanti e precisamente: Elena Battocchio, Emma Bizzotto, Beatrice Cagnin, Eleonora De Marchi, Ludovica Favarotto, Eugenia Mazzoleni e Francesca Zen sei entravano nella fase dell’Eliminazione Diretta mentre solo per alcune stoccate di differenza la Zen era costretta ad abbandonare il campo. Anche qui bisogna capire che lo spessore tecnico delle avversarie, man mano che si saliva di classifica, diventava maggiore facendo così aumentare anche le difficoltà per le nostre brave atlete. La prima “vittima” è stata Elena Battocchio nella prima diretta, mentre nella seconda si sono fermate rispettivamente Emma Bizzotto, ed Eugenia Mazzoleni. Le altre tre spadiste continuavano la loro avanzata in classifica. In questa scalata la prima a fermarsi è stata la Favarotto che ha avuto comunque il grande merito di aver rimontato un punteggio a suo sfavore portandolo alla parità a pochi secondi dalla fine del <span lang="en">match</span> e giocandosi così con un’atleta più vecchia e quindi esperta di lei l’incontro con una sola stoccata di possibilità nel minuto supplementare. Questi sono segnali che i maestri castellani non possono non aver notato! Nei sedicesimi di finale la Scherma Castelfranco perdeva un’altra delle sue pedine importanti: Eleonora De Marchi, che in un incontro tiratissimo contro la coriacea piemontese Isola poco ha potuto fare contro l’irruenza e la determinazione dell’avversaria, ed ha comunque concluso la sua fatica quotidiana con il buon punteggio di 13-15 a suo svantaggio. Ultima atleta rimasta a difendere i colori di Castelfranco era rimasta Beatrice Cagnin, in quel giorno non proprio in forma fisica per malanni personali ea dire il vero la sua partenza stentata nel girone del mattino (tre vittorie e tre sconfitte) non faceva presagire nulla di buono. Evidentemente è riuscita a gestire nel migliore dei modi le sue problematiche al punto che dopo la prima diretta vinta si è come rianimata, e da qui ha cambiato proprio marcia! Con una serie di incontri eccellenti si andava a liberare della malcapitate che le si paravano innanzi ( come per esempio nell’incontro dei sedicesimi di finale contro la forte senese <span lang="en">Nicole</span> Foietta che veniva liquidata col punteggio di 15-11) arrivando fino alla tanto agognata finale a otto. Qui nel primo incontro per accedere al podio incappava in una scomoda avversaria nemmeno troppo conosciuta, la ventenne catanese Dal Bello, ma che non le ha mai permesso di poter esprimere la propria scherma annullando qualsiasi azione la nostra provasse a fare: per la nostra Beatrice il rammarico di non essere “andata a podio” ma nel contempo la coscienza di avere fatto una grossissima esperienza da non dimenticare ma da elaborare col tempo. Come detto veramente buono il suo ottavo posto finale di classifica! Per concludere, con molto orgoglio, c’è da dire che grazie ai risultati delle due prove femminili Cagnin, De Marchi e Favarotto parteciperanno ai prossimi Campionati Italiani di Udine sia nella categoria Cadetti (<span lang="en">Under</span>-17)  che nei Giovani ( <span lang="en">Under</span>-20) proprio grazie agli ottimi risultati che le nostre tre brave spadiste hanno saputo ottenere, e non solo, ma con questa loro presenza Il Circolo Scherma Castelfranco Veneto è la Società in Italia – perciò la numero uno! - col maggior numero di atleti che potranno prender parte agli Italiani (considerando che vanno di diritto solo i primi 36 del <span lang="en">Ranking</span> Nazionale finale)! Complimenti agli atleti e ai maestri!
		</paragrafo>
	</articolo>

	<articolo>
		<luogo>Napoli</luogo>
		<data>2013-12-08</data>
		<titolo>NELLA 2. PROVA CADETTI DI SPADA 2013/2014 BEATRICE CAGNIN, IN SMAGLIANTE FORMA, CONQUISTA UNA PREGIATISSIMA SECONDA PIAZZA FINALE FERMATA PER DUE SOLE STOCCATE DALLA PIEMONTESE ISOLA!</titolo>
		<img src="../img/gare/napoli-8.12.13.jpg" alt="L'immagine mostra le quattro atlete premiate"/>
		<paragrafo>Nei giorni 7 e 8 Dicembre al Palascherma di via Monteruscello a Pozzuoli (Napoli) si è svolta la seconda prova del  Campionato Italiano Cadetti <span lang="en">Under</span>-17, categoria triennale accorpata ’99,’98,’97 quasi 600 fra spadisti e spadiste rappresentanti quello che potrà essere il futuro di quest’arma per l’Italia della Scherma. Anche qui il Circolo Scherma Castelfranco Veneto non è mancato con i suoi rappresentanti pronti a scalare le vette della manifestazione! Sulla gara maschile di sabato 7 – con 332 iscritti - non c’è molto da dire in quanto le performance dei tre Cadetti castellani presenti – Andrea Cenedese, Piermaria Guglielmin e Jacopo Guidolin – non sono state proprio quelle sperate dai tecnici castellani. Il “migliore” dei tre maschi è stato Andrea Cenedese che è riuscito ad approdare al Tabellone dei trentaduesimi di finale della fase dell’Eliminazione Diretta. Piermaria Guglielmin si è arenato nel turno precedente (quello dei sessantaquattresimi); Jacopo Guidolin addirittura prima. Nessun commento alla loro gara se non l’auspicio che possa essere loro servita come esperienza per i loro futuri impegni agonistici! Domenica 8 sono salite in pedana per la gara femminile con 251 iscritte, Beatrice Cagnin, Eleonora De Marchi, Ludovica Favarotto e Francesca Zen. Tutte e quattro le spadiste castellane uscivano dalla prima fase di torneo in ottima maniera (Cagnin addirittura numero uno della Diretta, De Marchi e Favarotto leggermente più arretrate a causa di una sconfitta subìta da entrambe; Zen ancora un pochino più indietro ma comunque sempre “nella zona buona” della classifica! In virtù della loro posizione, di diritto saltavano il primo incontro della seconda fase, quella dell’Eliminazione Diretta e raggiungevano così il Tabellone dei sessantaquattresimi di finale. Qui la prima vittima è stata la Zen, che ancora soffre la tensione assieme alla pressione di gara, e questo disagio le fa perdere incontri che inizialmente conduce con apparente destrezza! Sicuramente continuando ad allenarsi come sta facendo da inizio stagione, potrà raccogliere meritati successi che non tarderanno a venire col lavoro che sta portando avanti con costanza! Delle tre “superstiti” la seconda a capitolare è stata la Favarotto che ha ceduto di sole tre stoccate – 12-15 ad opera della romana delle FF.OO. Elena Speziale – solamente nel finale di <span lang="en">match</span>, complice un visibile appesantimento della fase respiratoria che portava la brava atleta a compiere parte dell’incontro “in apnea”! Si è certi che anche questo problema verrà alla fine risolto positivamente! La terza castellana sconfitta è stata la De Marchi – presente stoicamente a questo importante appuntamento malgrado i postumi di una bronchite che l’aveva afflitta negli ultimi giorni prima della gara accompagnata anche da un fastidioso torcicollo che perdurava come disturbo anche questo da alcuni giorni! – che è comunque riuscita ad arrivare fino al tabellone degli ottavi di finale da dove, per un pelo, sarebbe anche potuta continuare nella propria marcia verso il podio se non fosse stata fermata dalla brava pistoiese Irene Biagioni per una sola stoccata (14-15 il punteggio dell’incontro tra le due compagne di Nazionale a riprova della classe assoluta di Eleonora!). Per la De Marchi dunque una meritata – anche se stretta – quattordicesima piazza finale. Ultima antagonista della Scherma Castelfranco a continuare il cammino era Beatrice Cagnin che, come detto, dopo il Girone di qualificazione era numero uno delle Diretta! L’imponente spadista ha sfoderato tutta la sua tecnica per poter rintuzzare gli attacchi delle avversarie per niente dome nei suoi confronti! La sua maturazione tecnico-tattica (va considerato che la Cagnin, classe ’99, è al primo dei tre anni di gare nella categoria triennale delle Cadette) sta dando i frutti sperati e questa situazione le fa così affrontare gli incontri con una sempre maggiore sicurezza nei propri mezzi, sicurezza che le permette perciò di poter anche rimontare e quindi imporsi in incontri che la vedono in momentaneo svantaggio. Come detto Beatrice ha continuato la sua marcia imperterrita verso lo scalino più alto del podio e in una finalissima al cardiopalma contro la forte coetanea vercellese Federica Isola ha “dovuto accontentarsi” della piazza d’onore, sconfitta dalla piemontese per due sole stoccate di svantaggio (punteggio finale 15-13). Per la cronaca sul terzo gradino del podio sono finite, a pari merito, la sempre brava Alessandra Bozza dell’Isef Torino e la laziale di Ostia Beatrice Celli. Questi risultati, sommati ai precedenti permetteranno in ogni caso sia ai maschi che alle femmine di poter partecipare – come percentuale di diritto – alla seconda prova del Campionato Italiano Giovani che ci sarà ad Ariccia agli inizi del nuovo anno ed inoltre alle prime tre ragazze (Cagnin, De Marchi e Favarotto) anche di prender parte ai Campionati Italiani di categoria Cadette  che si terranno a Udine dal 7 al 9 Febbraio 2014. Un grosso complimento viene fatto a queste atlete dai tecnici della Scherma Castelfranco per il loro continuo trend positivo di questa parte di stagione!
		</paragrafo>
	</articolo>
	
	<articolo>
		<luogo>Nocera Umbra</luogo>
		<data>2013-11-23</data>
		<titolo>NELLA SECONDA DELLE SEI PROVE DEL CAMPIONATO ITALIANO <span lang="en">MASTER</span> RICCARDO BONSIGNORE ZANGHI’ (<abbr title="categoria">cat.</abbr> 1 Spada <abbr title="maschile">M.</abbr>, <span lang="en">over</span> 40) CENTRA CON AUTORITA’ E MERITO IL GRADINO PIU’ ALTO DEL PODIO!
		</titolo>
		<img src="../img/gare/nocera-umbra-23.11.2013.jpg" alt="L'immagine mostra alcuni atleti"/>
		<paragrafo>A Nocera Umbra (PG) il 23 e 24 Novembre si sono incontrati sulle pedane del locale Palascherma i “<span lang="en">Master</span>” (categoria schermistica che comprende varie categorie di atleti dai 31 anni in poi, suddivisi in gruppi  decennali per fascia di età) nella seconda delle sei prove a loro dedicate del Campionato Italiano di categoria. A questo torneo l’unico rappresentante iscritto per la Scherma Castelfranco Veneto era Riccardo Bonsignore Zanghì, schermidore appartenente alla fascia 1 della Spada Maschile, gruppo questo formato da quasi quaranta contendenti ben determinati a salire sul gradino più alto del podio! Buona la sua partenza che lo vedeva, dopo il girone di qualificazione alla fase dell’Eliminazione Diretta, assestarsi sulla posizione numero nove della classifica generale. Grazie a questa sua posizione, accedeva di diritto al Tabellone dei sedicesimi di finale, e faceva subito intendere agli astanti quali fossero i suoi obbiettivi di gara, andando ad inanellare una serie di vittorie che gli permettevano di arrivare senza troppi problemi nella “zona calda” della Classifica ovvero quella dei quarti di finale! Qui terminando il suo percorso come imbattuto otteneva il pass per la finalissima che andava a disputare contro il ternano Bartoli. Anche quest’ultimo incontro, come gran parte degli altri affrontati in questa ottima giornata, è stato poco più che un allenamento per lui, dato che lo ha visto uscire vincitore con l’eloquente punteggio di 10-5 a suo favore! A riprova della ritrovata forma fisica del nostro bravo spadista va detto che Bonsignore ha subito affermato di non aver fortunatamente sofferto durante tutto il percorso di quei piccoli fastidi che il ginocchio operato nel recente passato, negli altri tornei gli aveva fatto sentire! A fare compagnia ai due finalisti sul terzo gradino del podio il catanese Russo ed il reatino Cerroni. Certamente questa “iniezione di fiducia” potrà sortire ottimi effetti nel suo prossimo importante impegno di stagione ovvero il primo Open Nazionale di Ravenna a metà Dicembre, gara valida per la qualificazione ai Campionati Italiani Assoluti che si terranno a metà del prossimo anno ad Acireale (CT).
		</paragrafo>
	</articolo>
	
	<articolo>
		<luogo>Heidenheim (Germania)</luogo>
		<data>2013-11-09</data>
		<titolo>OTTIMO TERZO POSTO DI BEATRICE CAGNIN (CLASSE ’99) NELLA SECONDA DELLE TRE PROVE DEL CIRCUITO EUROPEO CADETTI DI SPADA FEMMINILE!</titolo>
		<img src="../img/gare/heidenheim-9-10.11.13.jpg" alt="L'immagine mostra i quattro atleti premiati"/>
		<paragrafo>Nel Palascherma oltremodo gremito di <span lang="de">Heidenheim</span> (Germania) si è svolta la seconda delle tre prove considerate valide dal C.T. di Arma per poter estrapolare i nomi delle atlete che prenderanno parte ai Campionati Europei e Mondiali di categoria del prossimo anno. La Scherma Castelfranco era qui presente con le nostre brave tre spadiste Beatrice Cagnin, Eleonora De Marchi e Ludovica Favarotto decise a far sentire la propria voce anche in campo internazionale oltreché in quello nazionale! Torneo affollatissimo, come detto, con 178 partecipanti da tutta Europa con tutti i migliori nomi – eccezion fatta per una-due assenze di rilievo! – del panorama giovanile della Spada Femminile <span lang="en">Under</span>-17. La manifestazione, proprio a causa dell’affollamento e della particolare formula di gara che prevede due Gironi all’Italiana a cinque stoccate con una seconda fase di Eliminazione Diretta che poi dai sedicesimi di Finale inserisce i ripescaggi con i <span lang="en">play-out</span> fino alle finali, è stata divisa in due  giornate proprio per non sovraffaticare le atlete in gara. Le nostre tre spadiste erano parte delle venti atlete che la Federazione Scherma ha autorizzato come rappresentanti l’Italia, per posizione di classifica generale, a partecipare - su una sessantina di domande giunte da tutto il Paese. Tutte e tre le ragazze riuscivano a qualificarsi alla fase dell’Eliminazione Diretta e da qui prendeva inizio la loro marcia verso la finale, marcia che nei sedicesimi subiva uno stop – come spiegato – per questioni di tempo, e mandava le atlete rimaste in gara dopo la scrematura dei vari incontri singolarmente affrontati, alla mattina del giorno dopo. La domenica alle dieci prendeva il via la fase “calda” degli assalti con la Favarotto che malgrado una sconfitta, grazie al meccanismo dei ripescaggi, poteva continuare il suo cammino verso la parte alta della classifica finale, ma era definitivamente relegata nella ventiduesima posizione finale dalla Torinese Alessandra Bozza, anche lei presente in questa parte di Tabellone a causa di una sua sconfitta nei turni precedenti. Più agevole invece il percorso della Cagnin e della De Marchi che arrivavano senza intoppi vicino alla tanto ambita “finale a otto” per il podio. Negli ottavi di finale la Cagnin era sconfitta di una stoccata da una delle italiane in gara – la pistoiese Irene Biagioni – ma anche lei come la Favarotto, grazie al meccanismo dei ripescaggi, poteva continuare il proprio percorso entrando nei quarti di finale, dove invece Eleonora De Marchi vi aveva avuto accesso direttamente perché imbattuta fino a quel momento. Ed ecco che per abbinamenti di classifica nei quarti di finale si scontravano proprio le nostre due spadiste castellane: nel <span lang="en">match</span> che si e svolto si è vista uscire vittoriosa la Cagnin, forse perché più galvanizzata dalla gara portata avanti fino a quel momento, ed il risultato di 15-9 in suo favore sta a dimostrare in parte questa teoria. Nella semifinale la spadista castellana rimasta in gara incappava sulla forte mancina Bielorussa <span lang="ru">Lizaveta Khlystunova</span> che comunque doveva arrivare al terzo tempo per aver ragione della nostra brava Beatrice col punteggio di 15-11. La spadista Bielorussa andava poi a vincere in scioltezza, per il secondo anno consecutivo,  il Torneo imponendosi – è il caso di dire! – col perentorio punteggio di 15-7 sulla francese <span lang="fr">Fanny Depanian</span> (atleta questa sconfitta durante i vari ripescaggi dalla brava De Marchi!). Come detto la Cagnin saliva sul meritatissimo terzo gradino del podio assieme all’altra italiana Irene Biagioni della Scherma Chiti Pistoia. Sesta Eleonora De Marchi che comunque rimane nelle posizioni di vertice anche nella classifica Europea di categoria!

		Nello stesso fine settimana a Manzano (UD) si è svolta la prima delle tre prove del Campionato Interregionale <abbr title="Under">U</abbr>-14 per la specialità della Spada Maschile e Femminile e anche qui la Scherma Castelfranco aveva alcuni suoi giovani rappresentanti presenti sulle pedane del bellissimo palasport locale. Tra tutti sono emerse per risultato Eleonora Santi (classe 2002) che su 26 spadiste in erba ha saputo mettere in riga quasi tutte le avversarie che le si paravano innanzi fino alla semifinale dove ha dovuto soccombere alla brava ravennate Marta Bombardi – poi seconda alle spalle della forlivese Alice Franchini – meritandosi comunque una bella coppa come terza classificata. L’altro acuto è arrivato dalla scatenata Izabela Mazzola (anno 2000) che in un’affollata categoria biennale accorpata Allieve/Ragazze, anni 2001/2000 (62 iscritte) è riuscita a sconfiggere tutte le avversarie fino alla semifinale contro la forte ferrarese Emilia Rossatti dove, probabilmente anche per un po’ di calo del proprio tono fisico, ha visto sfumare di poco (risultato di 15-11 per l’avversaria) la possibilità di andare a giocarsi la finalissima. Il Torneo dedicatao a questa categoria è andato ad appannaggio ad un’altra ragazzina molto forte, la forlivese Francesca Spazzoli che ha battuto la Rossatti sul filo di lana col punteggio di 15-13. Per gli altri spadisti castellani presenti quest’ennesima gara servirà senz’altro loro come ulteriore esperienza ed allenamento in vista del loro primo vero impegno stagionale, ovvero la prima prova del <span lang="fr">Gran Prix</span> Nazionale <span lang="en">Under</span>-14 che li vedrà impegnati a Ravenna nell’ultimo fine settimana di Novembre.
		</paragrafo>
	</articolo>

</ts:testi>
